#Scrim.io voor Hogeschool Rotterdam
By Floris Schippers (0920490)


##Opdrachtomschrijving Scrim.io

Voor de eindopdracht van CMTPRG01-5 wil ik een scrimmage platform voor competitieve gaming teams bouwen. In de competitieve E-Sports wereld gaat het inmiddels om miljoenen dollars aan prijzengeld dat gamers kunnen winnen, maar om dat te kunnen winnen moet er natuurlijk genoeg geoefend worden, dat is waar mijn platform te pas zal komen. Via Scrim.io zullen teams een scrim-partner (scrimmage-partner) kunnen vinden via een overzichtelijke UI, in plaats van dat dit (zoals het nu vooral gebeurt) via een rommelig forum of chatkanaal moet gebeuren.

Gebruikers kunnen zich op mijn platform registreren met hun e-mail address en een wachtwoord, verder vraag ik of ze hun naam, skill-rating en in-game nickname in kunnen vullen waar ze aan herkend kunnen worden.

Wanneer een gebruiker ingelogd is kan hij zich aan een bestaand team toevoegen of een nieuw team aanmaken met een teamnaam, afkorting en een teamlogo. Als de gebruiker eenmaal bij een team zit kan hij via de teampagina een scrim-moment aanmaken door een datum en tijdsduur op te geven. Dit scrim-moment zal dan te vinden zijn op de bijbehorende team-pagina, maar ook op de site-brede lijst met alle aangemaakte scrim-momenten.

Op de pagina van een scrim-moment kunnen gebruikers (die ook tot een team behoren) terugvinden wat de data van de scrim is en als ze tegen dat team willen scrimmen, kunnen ze reageren met een comment op de scrim-pagina. Nadat er wat comments op de scrim-pagina zijn geplaatst kan het organiserende team van de scrim een tegenstander uit te kiezen door een van de comments te selecteren. Het team van de plaatser van de gekozen comment zal dan opgegeven worden als scrim-partner en de teams kunnen elkaar dan ingame toevoegen voor verdere organisatorische zaken.

Er is ook de mogelijkheid voor een gebruiker met admin-status om in de administratie te duiken via de admin-pagina. Deze pagina zal niet te bereiken zijn door de normale gebruiker. De admin kan op deze pagina niet-admin gebruikers admin maken, admin gebruikers strippen van hun admin, misdragende gebruikers op non-actief zetten en teams verwijderen als deze leeg zijn of een naam gebruiken die niet geaccepteerd wordt.


##User Stories

1. Als gebruiker wil ik kunnen registreren op het platform, omdat ik anders bijna geen functionaliteit op het platform heb.
2. Als gebruiker wil ik in kunnen loggen op mijn aangemaakte account, omdat ik dan volledig gebruik kan maken van het platform.
3. Als gebruiker wil ik een team aan kunnen aanmaken, omdat mijn teamleden zich daar dan aan toe kunnen voegen en ik scrim-momenten aan kan maken.
4. Als gebruiker wil ik me aan een team kunnen toevoegen, omdat het team al door een van mijn teamleden is aangemaakt.
5. Als gebruiker wil ik een scrim-moment aan kunnen maken, omdat andere teams dan kunnen zien wanneer wij kunnen scrimmen.
6. Als gebruiker wil ik een scrim-moment kunnen verwijderen, omdat een van mijn teamleden plots verhinderd is of ik een fout gemaakt heb bij het aanmaken van het scrim-moment.
7. Als gebruiker wil ik op een scrim-moment kunnen commenten, omdat het organiserende team dan kan zien dat ik interesse heb in het georganiseerde scrim-moment.
8. Als gebruiker wil ik op een van mijn scrim-momenten een comment kunnen selecteren, omdat ik zo een team kan uitkiezen als scrim-partner.
9. Als admin wil ik toegang hebben tot de admin-pagina, omdat ik daar een overzicht kan vinden van alle gebruikers en teams.
10. Als admin wil ik op de admin-pagina een gebruiker admin maken of een admin van zijn admin-status strippen, omdat ik zo volledige controle heb over admins via het platform zelf.
11. Als admin wil ik op de admin-pagina een gebruiker op non-actief kunnen zetten, omdat ik dan misdragende gebruikers kan voorkomen om gebruik te maken van mijn platform.
12. Als admin wil ik op de admin-pagina een team kunnen verwijderen, omdat het team leeg is en niet meer gebruikt wordt of omdat het een naam gebruikt dat ik niet accepteer.
